---
title: "Horsescene vai Dressage Today"
date: 2013-09-17
categories: 
  - "ajatuksia"
tags: 
  - "linkkivinkki"
---

Onko [Horsescene](http://content.yudu.com/Library/A2fa42/Septemberissue/resources/index.htm?referrerUrl=http%3A%2F%2Ffree.yudu.com%2Fitem%2Fdetails%2F1269369%2FSeptember-issue) niminen e-magasiini tuttu? Olen itse vilkaissut sitä vasta erittäin nopeasti, ja suoraan sanottuna se vaikuttaa (taas kerran) enemmänkin sisältömarkkinointiin verhotulta mainoslehtiseltä kuin aidolta lehdeltä. Mutta ainakin yksi juttu siellä oli jonka aion lukaista läpi. Ehtiessäni.

<!--more-->

Tuo on toteutettu flashillä, joka saattaa aiheuttaa joillekin teknisiä ongelmia.

Enemmänkin mietin, että tekniikka on jo niin saatavilla, että moisen lehden saisi julkaistua helpolla itsekin - kunhan vain sisällön saa aikaiseksi. Mutta en ymmärrä miksi - mikä vika on web-saitissa, joka on kaikkien saavutettavissa ja hakukoneetkin löytävät?

Jos kuitenkin lehdestä pitää, niin facebook -käyttäjien kannattaa minusta harkita kahteen kertaan ennen kuin automaattiohjauksella painaa tykkää-nappulaa, tai ainakin kannattaa vilkaista mitä heidän FB-tarjontansa on. Hei eivät nimittäin päivittele mitään asiaa, vaan statukset ovat pääsääntöisesti mainostajien kilpailuja. Tällä hetkellä alusvaatteita on aina palkintoina.

Jos etsii sisältöä kaupallisten vinkkien lisäksi, niin sen kiljuunasta ratsastusaiheisia lehtiä myyvistä sivustoista yksi saattaisi olla isompi jenkkiläinen hevoslehtien tarjoaja - tai ainakin luulen, että kyseessä on suuri toimija, lehtiä ainakin on tarjonnassa useampi.

Esimerkkinä voisi monesta olla [Dressage Today](http://www.equisearch.com/magazines/dressage-today/). Otin kouluratsastuksen esimerkiksi oikeastaan puolivahingossa, mutta on niitä muitakin - tosin enemmän ilmeisesti amerikkalaiseen ratsastusmakuun toteutettuna. En taaskaan ota kantaa sivuston varsinaisen sisällön määrään, laatuun ja hyödyllisyyteen, mutta muutama mielenkiintoisen oloinen artikkeli vilahti silmien ohi. Lukulistalle siis tämäkin.
