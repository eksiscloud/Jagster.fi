---
title: "Lisää armeijaa"
date: 2013-12-19
categories: 
  - "ajatuksia"
  - "videot"
tags: 
  - "kaatuminen"
  - "talvi"
coverImage: "lunta.jpg"
---

Kyselin aikaisemmin, että paljonkohan armeija hukkasi aikoinaan hevosia loukkaantumisten takia. Kun vanhoja videoita penkoo, niin tuntuu siltä, että on niitä mennyt. Mikä tuntuu sinällään aika hullulta, koska hevosen kasvattaminen vie aikaa, mutta ilmeisesti tuotantoa on kuitenkin riittänyt tuhlailuunkin.

<!--more-->

Minna kertoi, että aikoinaan yhdellä hänen työpaikoistaan oli ollut ruuna, joka oli löytänyt mäenlaskun antoisan harrastuksen. Loimi päällä, laskeva tarha, perse penkkiin ja menoksi. Loimi oli kärsinyt, mutta omistaja oli teettänyt siihen paikat takapuoleen, että kestää puuhan. Hauska harrastus oli loppunut jossain vaiheessa kun jäätikkökelit olivat alkaneet, ja polle oli meinannut slalomoida itsensä aidoista läpi.

Tuleeko jollekulle yllätyksenä, että omistaja oli mies?

Videon hevoset harrastavat myös mäenlaskua. Silti en pidä sitä yhtään hauskana, vaikka Minnan jutulle persliukua laskevasta ruunasta nauroinkin.

http://www.youtube.com/watch?v=9RWt42jQ6jk
