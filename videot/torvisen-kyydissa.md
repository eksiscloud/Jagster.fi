---
title: "Torvisen kyydissä"
date: 2017-10-26
categories: 
  - "videot"
tags: 
  - "ravit"
---

Minä tajuan raveista vielä vähemmän kuin ratsastamisesta. Varmasti alan harrastajan mielestä jumalattoman jännää, mutta samaa mieltä omastaan ovat shakin pelaajatkin - ja minä pidä raveja aivan yhtä jännänä. Olen pahoillani. jos joku ravirata-aktiivi pahoitti mielensä, mutta minä en saa suuriakaan kiksejä vauhtilajista, jossa ehdin startin jälkeen jonottamaan oluen ja käymään vessassa ennen maalisuoraa. Lisäksi ajanotto, jossa laskeskellaan milloin minkäkin matkan kilometriaikoja ja tipautellaan numeroita siitäkin pois, on vähintäinkin outo.

<!--more-->

Vaikka minusta ei koskaan ravi-isäntää tule, joskin ikä ja vatsanympärys siihen antaisivatkin oivan lähtökohdan, niin minua kuitenkin kiinnostaa miten asioita tehdään. Onneksi keittiönpöydän toiselta puolen tulee opastusta.

En esimerkiksi ollut tiennyt millaista kusetusta raviohjastaminen on. Tipahditko vauhdista? Hevosta ohjastetaan kuolaimilla ja ohjilla, ratsastettaessa myös painoavuilla. Ravikärryissä apuaisat pakottavat hevosen kääntymään. Ei siinä "tunnelissa" muuta pysty kuin taipumaan.

Olen aina ollut sitä mieltä, että jääkiekko olisi paljon mielenkiintoisempaa kun mentäisiin ilman suojia aidon kontaktilajin suuntaan. Futiksesta tulisi paljon mielenkiintoisempaa, jos sääntöjä viritettäisiin hieman Australian ja Irlannin suuntaan, tai laitettaisiin nykyiset kovapalkkaiset diivat pelaamaan mieluummin ringetteä (sorry ringetten pelaajat...). Raveista tulisi myös paljon vauhdikkaampaa, jos mentäisiin koirien valjakkokilpailujen systeemeillä.

No, se lässytyksestä.

Jukka Torviselle oli viritetty kamerat kyytiin. Paitsi että näkee ylipäätään first person akselilla mitä tapahtuu, niin tietty kamerakulmaa pystyy myös muuttamaan; nykyteknologian ihmeitä.

Huonot uutiset ovat, että video on naamakirjassa. Joten jos et ole naamassa, niin elämä on valintoja täynnä, ja tämä on yksi sellainen.

[https://www.facebook.com/TotoVeikkaus/videos/1319281591516830/?v=1319281591516830](https://www.facebook.com/TotoVeikkaus/videos/1319281591516830/?v=1319281591516830)
