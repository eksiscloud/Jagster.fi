---
title: "Triple Crown"
date: 2014-05-01
categories: 
  - "videot"
coverImage: "20050208-untitled-316.jpg"
---

Triple Crown on englantilaisen laukkaurheilun, jos ei Graalin malja, niin kaukana siintävä mahdollisuus ikuiseen maineeseen ja kunniaan. Siihen ei tarvita muuta kuin The 2000 Guineas -voitto Newmarketissa, Derby-voitto Epsomin radalta ja St.Leger Doncasterista. Edellisen kerran tuohon kykeni täysverinen nimeltään Nijinsky ja vuosi oli 1970.

<!--more-->

Triple Crownin metsästys alkaa The 2000 Guineas kilpailulla, jonka 2014 finaali on nyt viikonloppuna. Se on enintään 3-vuotiaiden oriiden kilpailu, johon ruunilla ei ole asiaa - ei mitenkään poikkeuksellista laukkamaailmassa. Kilpailulla on kohtuullisen pitkät perinteet brittityyliin, sillä se alkoi vuonna 1809. Siihen aikaan 2000 guineaa on ollut enemmän kuin pieni omaisuus.

Samaan aikaan The 2000 Huineasin kanssa juostaan 3-vuotiaiden tammojen The 1000 Guineas. Ei turhan nuori kilpailu sekään, sillä se juostiin ensimmäisen kerran vuonna 1814.

Molemmat juostaan suoran kilpailuna. Matkana on maili eli 1609 metriä. Rata nousee paikoitellen ja loppu laukataankin kohtuullisen raskaaseen ylämäkeen. Kilpailu ei ole mitenkään helppo

https://youtu.be/2wJzFi9DnEI

Laukkakilpailuja on aina yhtä mielenkiintoista katsoa, kun ensin on lukenut juttuja miten ratsut ovat valmiita vasta jossain seitsemän vuoden kintailla ja jos aikaisemmin heitetään penkki selkään, niin saa olla varovainen. Ero tulee tietysti siinä, että täysverinen laukkahevonen on melkoisen paljon suurempi kuin useimmat ratsut. Plus laukkahevosen fyysinen kunto on heikoimmillaankin parempi kuin hyvässä fitissä olevalla ratsulla. Ja jotain merkitystä on toki siinäkin, että kiipeääkö selkään satakiloinen tuntiratsastelija vai 40 kg ammattijockey.

Mutta voisi tuollainen suoraan kiitolaukkaaminen olla hauska kokemus, kun saisi vaan päästää eikä tarvitsisi murehtia ohjaamisesta.
