---
title: "Tervetuloa Joulu"
date: 2013-12-21
categories: 
  - "yleinen"
---

[![IMG_1190](images/IMG_1190-300x224.jpg)](http://www.katiska.eu/catch-22/wp-content/uploads/2013/12/IMG_1190.jpg)

Minä olen valmis Joulun tuloon. Kuten kuvasta näkee, niin ruoka ja viinat on hankittu. Meillä ei lapselle tarjota selvää joulua, eikä muutakaan pyhää. Joskus otetaan ilman syytäkin. Tosin lapsi ei ole kotona Jouluna, mutta silti. Minä en ruokaoluistani luovu siksi, että jollain on alkoholiongelma. Meillä ei ole ongelmaa (denialismia?) sillä viinat ovat aina mahtuneet hyvin kaappiin. Nytkin on kylmäkaappi täynnä viiniä. Löytyy sieltä terävääkin.

Pitäisiköhän sitä oikein ratketa ryyppäämään, jo ennen pyhiä... _Ei viina maullaan ja vittu näöllään ole koskaan ketä hurmannut_, minua opastettiin nuorena Turun katuosastolla vanhempien äijien toimesta. Ei se pidä paikkaansa, vaikka muutoin vanhat kansanviisaudet voivatkin kutinsa pitääkin. Kossu kahvin joukossa on hyvää. Sopii varsinkin Lidlin halvimman pikakahvin GranAroman joukkoon. Myös Jaloviina on nannaa kahvin kanssa. Monet oluet ovat hyviä, kuten Karhun ohranen, mutta lässylaagerit malliin Lapin Kulta saavat jäädä ostamatta. Monet single maltit viskiosastolla maistuvat, jos ei taivaalliselta, niin hyviltä. Minnalla on omat suosikkinsa makeissa siidereissä, minusta ne ovat enemmänkin karkkiosastoa. Mutta suurin osa viineistä ja kuohareista ovat täysin turhia. Ylimainostettua snobbailua, joilla on kiva hienostella - jos on riittävästi samariinia mukana.

Me olemme downshiftanneet joulun monessakin suhteessa. Kuusi on kiva, mutta jääkööt metsään. Kauniimpia siellä. Koirat sen kuitenkin joko kuittaisivat tai söisivät. Luultavammin molempia. Ruualla mennään myös idella vähemmän on enemmän, vaikkakin yleensä enemmän on enemmän ja vähemmän on vähemmän.

Aattoaamuna syödään riisipuuroa. Luultavasti myös joulupäivänä. Varsinaisena ruokana on ensin alkukeittona savuporokeittoa ja kuumaa ciabattaa. Sitten tuhotaan kinkku. Ohessa on hiukan porkkana- ja lanttulaatikkoa. Jälkiruuaksi suklaakakkua. Jotain, johon tulee ainakin Dajmia ja mascarpatoa plus muita juttuja. Ei joulukalaa eikä muita roippeita. Noilla lähtee nälkä ja maistuu hyvältä. Pääsee vähemmällä, mutta maistuu hyvältä.

Tapanina syödään pitsaa.

Kuten huomata saattaa, niin veganismi ei ole nyt eikä tulevaisuudessa meidän juttu.
