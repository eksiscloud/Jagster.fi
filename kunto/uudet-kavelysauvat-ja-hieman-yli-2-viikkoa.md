---
title: "Uudet kävelysauvat ja hieman yli 2 viikkoa"
date: 2020-10-11
categories: 
  - "kunto"
tags: 
  - "kavely"
  - "liikunta"
coverImage: "IMG_1059.jpg"
---

Tänään oli tässä uudenuutukaisessa kuntoliikuntabuumissa lepopäivä. Applen kello ei muuten todellakaan suosi eikä kannusta lepoon, joten tavoitteet kannattaa laittaa aika alas. Kuitenkin. Tein lyhyen kävelylenkin, koska oli nätti päivä - vissiin syksyn viimeinen - ja piti testata uusia kävelysauvoja. Niillä muuten saa ihmeellisesti tehoa lisää, joten ehkä olen aikoinaan pilkannut niitä hiukan turhaan.

<!--more-->

Tunti ja 5,8 km. Ihan oikeasti, en muista koska olisin viimeksi kävellyt tuntia putkeen. Nousua yhteensä 121 m - meillä käyneet tietävät ne pari mäkeä ja tällaiselle rapakuntoiselle ne on… tappavia, kun vetää ylös kunnollisella temmolla.

Ajatuksena oli mennä sillai siististi, pitämällä syke alle 120 ja vaan intervalli-idealla vetää aina mäet reippaammalla vauhdilla. Eihän siitä mitään tullut, kun syke paukahtaa heti johonkin 140:een ja kun tuli ensimmäinen kovempi rasitus, niin eihän se sieltä alas tullut. Joten jaksotin vaan viitsimisen mukaan.

Keskisyke 156 välillä 114 - 182.

Eka kilometri aikaan 10 minuuttia, eli normaalia reippaampaa kävelyä, mutta ei sen kummallisempaa. Neljäs kilsa tuli täyteen takaisin tullessa pisimpään ylämäkeen ja se vei vauhdin hieman päälle 13 minuuttiin (ja sillä välillä myös syke piipahti yli 180). Keskivauhti meni sitten 11,29 minuuttiin kilsa.

Ei sillä elvistellä tarvitse. Mutta ottaen huomioon, että kaksi viikkoa sitten nilkat kesti hikiseen kaksi kilometriä ilman sen kummallisempia nousuja, niin aika nopeasti kuitenkin jotain tuloksia tulee. Tällä kehitysvauhdilla voidaan tehdä perheen yhteisiä lenkkejä arviolta 12 viikon kuluttua, niin ei tarvitse katsella kun Minnan selkä häviää kaukaisuuteen.

Ja ekstrana - ei se, että pyrkii syömään vähemmän ja järkevämmin kuitenkaan tarkoita askeesia. Tämä ateria mahtuu ruokarajoihin (kun unohdetaan ranskalaiset ja pirtelö).

![](images/IMG_1059-700x700.jpg)

 

Kävelysauvat ovat muuten tekniikkalaji. Niiden käyttöä on syytä hieman harjoitella ennen kuin lähtee painamaan kilometrejä ja minuutteja urakalla. Ja kuten aina, niin Youtube auttaa. Mutta ensin täytyy tietää kuinka pitkät sauvat tarvitsee:

https://www.youtube.com/watch?v=WiDWvyZyyYI

 

Sen jälkeen aletaankin opettelemaan tekniikkaa:

https://www.youtube.com/watch?v=a77INM7bbNE
