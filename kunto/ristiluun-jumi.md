---
title: "Ristiluun jumi"
date: 2013-08-23
categories: 
  - "kunto"
tags: 
  - "lantio"
  - "ristiluu"
  - "si-alue"
---

[![lantio](images/lantio-300x180.jpg)](http://www.kuntonetti.org/index.php?sivu=11)Kerroin [edellisessä postauksessa](http://www.katiska.eu/ratsastus/2013/08/22/laukka-taas/ "Laukka. Taas.") miten minulla oli ongelmia tasapainon kanssa oikeassa laukassa. Olen koko aamun pohtinut ja yrittänyt lihasmuistaa mitä tein ja miten istuin. Kallistuminen vasemmalle oli nimittäin sen verran voimakasta, että se aiheutti jo jonkinlaisen putoamisriskinkin. Suurin huolenaihe on kuitenkin se, että moiset kallistelut ja huojumiset vaikuttavat niin vahvasti ohjaukseen ja ylipäätään perustekniikkaan. Olen seisaaltani asetellut itseäni eri asentoihin ja syykin alkaa jo selvitä.

<!--more-->

Otin lievän haara-asennon ja seisoin aina sen mukaan toinen jalka edempänä kumpaa laukkapohjetta kuvittelin. Samalla siirsin painoa kuvitellun sisäpohkeen istuinluulle, eli koska seisoin, niin käytännössä siirsin painoa sisäpohkeen puoleiselle pakaralle - joka on sinänsä mielenkiintoinen tunne, koska sen puolen jalka on edempänä, jolloin se toimii hieman kehnosti tukijalkana.

Ongelma löytyi heti. Vasemmassa laukassa paino on siis vasemmalla istuinluulla. Siinä ei ollut mitään ongelmaa. Mutta oikeassa laukassa en vain yksinkertaisesti saa painoa oikealle istuinluulle, vaan paino pysyy vasemmalla. Siitä sitten onkin helppo lähteä keikahtamaan vasemmalle eli liikkeestä ulospäin, koska paino on ikään kuin vastapakoisvoimaa myötäävä - tieteellisesti varmasti väärä luonnehdinta, mutta kuvannee seurausta riittävän hyvin.

Siinä vaiheessa meillä lausuttiin ensimmäisen kerran sana ristinivel ja sen jumit.

Minut laitettiin makuulle lattialle ja jalka noin 45 asteen kulmassa ylös. Minna painoin jalkaa alas ja minä pistin hanttiin. Tuntui muuten aika höpöltä etureidessä. Oikea jalka kesti, mutta vasemmalla en pystynyt vastustamaan painetta. En tiedä, liittyykö se miten tai mitenkään oletukseen ristiluun jumeista tai ylipäätään lantion tai SI-alueen ongelmista. Mutta jos olisi greyhound, tai hevonen, niin minua ei päästettäisi mihinkään rasitukseen epäpuhtaana ennen fyssarin hoitoa.

Huomasin muuten juuri, että tätä kirjoittaessani istun lantio oikealle kääntyneenä, hartioista vasemmalle ja paino vasemmalla kankulla. Aita tyypillinen asento minulla. Staattinen, ja varmasti asento- ja liikevirheille altistava. Jotain täytyisi tehdä.

Seuraavaksi ahkeraa googletusta ja tutun fyssan kiusaamista aiheella tee-se-itse venytykset ja hoidot.
