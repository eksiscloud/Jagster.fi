---
title: "Istuinluita ja kirjoja"
date: 2013-08-29
categories: 
  - "kunto"
tags: 
  - "istuinluut"
  - "lantio"
  - "ristiluu"
  - "si-alue"
---

\[caption id="attachment\_305" align="alignleft" width="180"\][![Gray241](images/Gray241-300x242.png)](http://commons.wikimedia.org/wiki/File:Gray241.png) Istuinluut ovat alhaalla näkyvät rinkulat\[/caption\]

Olen pariin kertaan (_vain, tiedän sen_) jumpannut itseäni ja yrittänyt saada lantion liikkuvuutta lisää. Niin kauan kun en saa painoa siirrettyä oikealle istuinluulle, niin ratsastaminen ei tule kehittymään. Voi olla, että vain selittelen ja olen löytänyt omalle lahjattomuudelleni vain tekosyyn - kuten eräs foorumipersoona katsoi tarpeelliseksi minulle kertoa - mutta SI-nivelen/ristiluun ongelmat ovat ensimmäinen selvä syy, jonka olen löytänyt tasapaino-ongelmilleni. Siis selvä konkreettinen ongelma. Joten keskityn siihen kunnes löytyy seuraava.

<!--more-->

Minulla on tunti tänään. Pieni ongelma on vain siinä, että parin jumppakerran jälkeen olen saanut vasemman lonkan alaosan kipeäksi. Eräänlainen kivun kehä, joka kiertää koko raajan ympäri. Samaten vasemman puolen noidannuoli, iskiaskipu tai miksi sitä haluaakin kutsua, alkaa muistuttaa itsestään. Se kiusaa minua säännöllisesti, mutta harvakseltaan. Onko nyt niin, että kaikki selkäkipuiluni ovatkin johtuneet koko ajan samasta syystä - lantion seudun virheasennosta ja jumista?

Jos noin on, niin on hassua, että siihen tarvittiin ratsastuksen aloittaminen ja yhdellä rauhallisemmalla tammalla laukkapätkä, ennen kuin onnistuin tuon itseltäni diagnosoimaan. Rehellisyyden nimissä on kylläkin sanottava, että hauskuus piilee kylläkin siinä, että aikaisemmin en olisi piitannut koko asiasta ja todennut, että pienet kivut kuuluvat ihmisen elämään ja pään kääntäminen on turhaa luksusta, koska voi kääntää koko miestä.

Mutta nyt tullut kipuilu kylläkin taitaa kertoa siitä, että olen tehnyt jotain väärin.

Sain naamakirjan kautta vinkin yhden raajafiksaajan harjoitteesta, joka on helppo toteuttaa kotona. Täytyy kokeilla toimiiko.

> 1. älä tee tätä harjoitusta, jos sinulla on akuutti trauma, lääkärin määräämä liikunta kielto / rajoitus tai sen tekeminen aiheuttaa kovaa kipu.
> 2. istu pallilla, jossa ei ole selkänojaa.
> 3. tunnustele istumistasi - tunnet kaksi luista kosketusta kovaa alustaa vasten - tuntuuko vasen tai oikea "istuinkyhmy" voimakkaammin.
> 4. laita noin sentin paksuinen kirja sen pakaran alle, joka tuntui voimakkaammin.
> 5. vie sisään hengittäessä päätä kohti polvia - siis etunojaan ja ulos hengittäessä nouse hitaasti istumaan ja jatka vielä lievään takanojaan.
> 6. Toista tätä liikesarjaa kolme kertaa.
> 7. tunnustele uudestaan ilman kirjaa istumistasi ja tarvittaessa toista kohdasta 2 alkaen kunnes istuminen on tasaista molemmin puolin.

Ja koska jumppapallosta on ollut niin paljon matskua, niin laitetaan hieman lisää:

\[gview file="http://www.terveysverkko.fi/wp-content/uploads/2012/12/Liikeohjeet-jumppapallo.pdf" save="1"\]
