---
title: "Hiittilaukkaa"
date: 2014-02-21
categories: 
  - "ratsastaminen"
coverImage: "20140115-ponistelua-427.jpg"
---

Meillä koirat treenaa nopeutta suoran vedoilla. Palautusta sen verran mitä alkuun kävely kestää, ja sitten uusi veto. Jos se toimii koirilla, niin se toimii hevosillakin - joten Aapon kanssa sitten varmaan treenataan Kentucky Derbyyn, vai missä se yhden leffan seepra voittikaan laukkakisat parin paarman tai minkä lie perskärpäsen avustuksella.

<!--more-->

Oikeammin Minna taitaa laukkapätkillä - paitsi tyydyttää nuoren ruunan liikunnan halua - niin ottaa siltä pois turhaa intoa olla keskittymättä ratsastuksen alkeisiin.

Muistatteko tämän kuva:

[![20131214-untitled-005](images/20131214-untitled-005-300x208.jpg)](https://jagster.eksis.one/wp-content/uploads/20131214-untitled-005.jpg)

Aapolla on hieno pallo, joka oli hyvin nopeasti entinen pallo. Mutta huomatkaa takapään korkeus - myyntikuvassa sillä oli täysin suora selkä.

Ja nyt:

[![20140221-untitled-130](images/20140221-untitled-130-300x233.jpg)](https://jagster.eksis.one/wp-content/uploads/20140221-untitled-130.jpg)(Aapon hienolla pipolle ei saa nauraa, koitettiin josko Ronjan huuto ei häiritsisi niin paljon)

Kuva ei tee täyttä oikeutta, mutta paljastaa surkea/hyvän/olevan (valitse haluamasi vaihtoehto) tilanteen: Aapo kasvaa edelleen. Tasaisella ja ilman satulaa sen näkee hyvin - poika on reippaat viisi senttiä takakorkea. Minna saa tätä vauhtia ponin sijaan itselleen hevosen.

Mutta ei unohdeta Ronjaa, ettei sille tule paha mieli.

[![20140221-untitled-058](images/20140221-untitled-058-203x300.jpg)](https://jagster.eksis.one/wp-content/uploads/20140221-untitled-058.jpg)

Mutta se tärkein. Aapo treenaa:

https://www.youtube.com/watch?v=XKWoDXe8sgs
