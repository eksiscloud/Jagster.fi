---
title: "Turvallista laatua"
date: 2013-08-09
categories: 
  - "ratsastaminen"
tags: 
  - "kypara"
  - "turvallisuus"
---

Ruotsin kuluttajavirasto tutki 11 myynnissä ollutta ratsastuskypärää. Vain yksi läpäisi testit huomautuksitta. Sen sijaan kuuteen jouduttiin tekemään parannuksia, kolmen myynti lopetettiin ja kahteen kypärään määrättiin takaisinveto. En tiedä kypärien hintaluokkaa, mutta sillä ei pitäisi olla merkitystä. Kaikki tutkitut kypärät kuitenkin oli merkitty EN 1384:2012 ja sitä ne eivät läpäisseet. Koskahan kuluttajapuoli tekee Suomessa vastaavat testit?

<!--more-->

Ratsastus kuuluu yhteen vaarallisimpiin urheilulajeihin ja loukkaantumiset ylittävät moottoriurheilun määrät. Murtumia niin raajoihin kuin solisluihin ja kylkiluihin. Päävammat ovat yleisiä ja niistä aivotärähdys taitaa olla tavanomaisin. Asia, joka kannattaa muistaa seuraavan kerran kun joku kysyy minulta, että miksi vaivaudun harrastamaan moista huppelipoikien neitilajia. Riskit ovat sen verran korkeat, että minulla ei ainakaan riitä myötätuntoa jos sontaa myydään turvavälineinä.

Minulla kiehahti Ruotsin tutkimuksessa  Hello Kitty kypärä, joka ei läpäissyt iskunvaimennus eikä läpäisyä. Ei liene epäilystäkään, että moisen suurin ostajaryhmä on ponitytöt, nuoret sellaiset.

Kypärien lisäksi olisi varmasti syytä testata myös turvaliivit. Minulla on ollut muutamien toimivuudesta omat epäilykseni kun olen niitä kaupassa näpelöinyt. Toki myyjät haluavat myydä kalliimpia tuotteita, mutta jos pitchinä on toteamus, että älä sitä katsele kun se ei ole riittävän vahva, niin minä ainakin hämmästelen siinä vaiheessa, että miksi moinen on myynnissä - alan erikoisliikkeessä.

\[gview file="http://www.tidningenridsport.se/Global/PDF/Rapport-2013-13-marknadskontroll-ridhjalmar.pdf" save="1"\]
