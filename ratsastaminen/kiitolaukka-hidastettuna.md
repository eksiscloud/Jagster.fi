---
title: "Kiitolaukka hidastettuna"
date: 2013-08-23
categories: 
  - "ratsastaminen"
  - "videot"
tags: 
  - "kiitolaukka"
  - "laukka"
---

Koirilla laukka on laukka on laukka, ja sen englannin kielinen termi on gallop. Joten luulin pidempään, että laukka ylipäätään on hevosillakin gallop. Siksi olin hieman hämmentynyt, kun eräässä ratsastusta opettavassa videoklipissä mainittiin, että galloping on vain kokeneemmille ratsastajille, ei koskaan aloittelijoille, ja että sitä voidaan tehdä vain ulkona. Maneesi oli aivan ehdoton ei. Olin siinä vaiheessa ottanut ensimmäiset laukka-askeleeni, joten olin ihmeissäni moisesta vaarasta. Nykyään tiedän, että galloping on kiitolaukkaa. Samaan termien oppimiseen kuuluu myös se, että nelistys (tai neli) ei suinkaan ole jotain ravintyyppistä jolkotusta, vaan tarkoittaa myös kiitolaukkaa - hevosen nopeinta askellajia. Se laukka, jota ratsastustunneilla mennään - tai yritetään mennä - on englanniksi canter.

<!--more-->

Tuttua huttua jokaiselle ratsastajalle. Paitsi aloittelevalle. Joten jos olet aivan yhtä ulkona hevosen askellajeista kuin minäkin, niin aloita oppimisurakkasi vaikka [Wikipediasta](http://fi.wikipedia.org/wiki/Hevosen_askellaji).

Mutta sitä ennen kannattaa vilkaista, miltä kiitolaukka näyttää hidastettuna.

http://www.youtube.com/watch?v=scZbaTTAbCM
