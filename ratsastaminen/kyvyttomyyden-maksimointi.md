---
title: "Kyvyttömyyden maksimointi"
date: 2013-09-19
categories: 
  - "ratsastaminen"
  - "videot"
tags: 
  - "esteratsastus"
  - "idiootit"
---

Minulle on pari kerta huomautettu, että [projekti 2015](http://www.katiska.eu/ratsastus/projekti-2015/ "Projekti 2015") on liian kunnianhimoinen ja se pitäisi olla projekti 2055. Ratsastamaan ei opi alle 30 vuodessa. Ja kun on vielä yhtä lahjaton kuin minä, niin senkin ajan saa tuplata. Sanojat saattavat olla hyvinkin oikeassa - aika näyttää. Aina niin ystävällinen ja hevosihmisten luonnetta ylistävä alan harrastajien suurin anonyymi some-keskittymä [hevostalli.net](http://www.hevostalli,net) (_kyllä, tuossa oli ikävä äänensävy_) veti iloiset kierrokset, kun taannoin linkitin maailman huippuratsastajien videoita ja mainitsin, että parhaimmista kannattaa ottaa oppia. Siinä meni pilkka omaan nilkkaan, sillä itseään huonommista ei kannata oppia ottaa.

<!--more-->

Nyt löysin hemmon, joka todistaa omalla esimerkillään, että minulla on valoa tavoitteiden tunnelissa.

 

https://www.youtube.com/watch?v=opMiCyoRzYM#t=273

 

Minä ihmettelen vain yhtä asiaa. Miten tuo hevonen suostui ylipäätään hyppäämään moisella ratsastajalla? Ja eikö ratsastajalla ole palleja ollenkaan? No, tuossa tuli kylläkin kaksi ihmeteltävää asiaa, mutta sallittaneen tässä.

Miten moisen on sallittu jatkaa kilpailua ensimmäisen hypyn jälkeen?
